<iframe width="640" height="480" src="https://www.youtube.com/embed/aYZC1WOqjSM" title="Amorf Ördögök - Delikát bisztró" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
<pre>
A bóvli-butik mellett áll egy delikát bisztró,
Odajár inputolni a Danaida-hordó.
Mahagóni asztaloknál homályos chianti vár,
A zongoránál a király: Diszkrét Bolivár!

A szivarozó léha árnyak citronádot kérnek,
A kora őszön télre váltó deprimált szeszélynek.
A szeparéban dekoltált grizettek kacagnak,
Pezsgővel intenek búcsút egy újabb elmúlt napnak.

refr:
Ariadné a toalettben fonalát égeti csendben.
Nem találja fiúját, egy anzix üzenetben ez áll:
„Unalmas az otthoni párna,
Világgá megyek hát a türelmi zónába."

Ekkor egy epilált-koponya felkelt álmomból,
És súgja, hogy nem kaphatok 5-öst mámorból!
Felnyitom szemeimet - micsoda pillanat! -,
Pucérnős tetkóján izzik a pirkadat.

A mélynyomókból még dübörög a dub.
Egy indián felkiált, hogy:
„Fuck! A cipőmről leszakadt a makk!”
</pre>
<p><a target="_blank" href="https://www.zeneszoveg.hu/dalszoveg/10891/amorf-ordogok/delikat-bisztro-zeneszoveg.html">Dalszöveg</a></p>